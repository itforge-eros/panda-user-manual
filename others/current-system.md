บทที่ 2 การทำงานของระบบปัจจุบัน

2.1 ลักษณะการทำงานของระบบ
เป็นระบบที่มีหน้าที่จองสถานที่ให้กับอาจารย์ นักศึกษา บุคลากรภายในสถาบัน บุคคลภายนอก โดยแต่ละคณะ หรืองานอาคารสถานที่ จะมีเจ้าหน้าที่ดูแลด้านการจอง/ใช้งานสถานที่โดยเฉพาะ โดยเจ้าหน้าที่ต้องดูแลเรื่องการเลือกห้องให้กับทางผู้จอง สร้างตารางการใช้งานห้องให้กับเจ้าหน้าที่ หรือ/และ แม่บ้านเพื่อให้เปิดห้อง/สถานที่ เตรียมพร้อมการเรียนการสอน หรือ อีเว็นท์ที่กำลังจะเกิดขึ้น

2.2 ปัญหาของระบบ
ระบบเก่ามีความล่าช้าในการขออนุมัติ เนื่องจากจะต้องมีการขอลายเซ็นของผู้มีอำนาจของแต่ละคณะ (เช่น คณบดี, รองคณบดี, หัวหน้าภาควิชา หรือเจ้าหน้าที่ที่มีอำนาจในการอนุมัติการใช้งานสถานที่ของคณะ หรือ ภาควิชานั้น ๆ) และลายเซ็นต์ของอาจารย์ที่ปรึกษา

หากผู้ขอใช้งานสถานที่เป็นนักศึกษา ทำให้การจองนั้นขึ้นอยู่กับความเร็วในการได้รับอนุมัติ
และด้วยระบบเก่านั้น ไม่มีการอับเดทด้วยข้อมูลล่าสุด และ อย่างต่อเนื่องในแต่ละฝ่ายงาน (ฝ่ายงานอาคารสถานที่ และ ฝ่ายกิจกรรม) จึงทำให้เกิดความซ้ำซ้อนทางด้านข้อมูลการใช้งานสถานที่ หรือผู้ที่จองซ้ำนั้น ต้องการที่จะใช้ห้องนั้น ๆ โดยเฉพาะ จึงเกิดความขัดแย้งกันของการใช้งานสถานที่ ส่งผลต่อเวลา และ ทรัพยากรของสถาบัน

เช่นเดียวกันการยกเลิกอย่างฉุกเฉิน ซึ่งอาจจะเกิดจากผู้จองนั้น ไม่ได้มาใช้สถานที่นั้นจริง ๆ จึงทำให้คนที่ต้องการใช้งานห้องนั้น ๆ ไม่สามารถเข้ามาใช้ได้ เนื่องจากยังเป็นสิทธิของผู้จองคนแรกแล้ว

2.3 การวิเคราะห์ความต้องการระบบใหม่
	ระบบใหม่ต้องการที่จะแก้ไขปัญหาด้านการจองซ้ำ จองเกี่ยวเวลากัน และลดภาระการทำงานของเจ้าหน้าที่ด้วยการใช้เทคโนโลยีการจองแบบออนไลน์ เพื่อมาทดแทนการใช้ระบบเดิมที่ทำการดำเนินการด้วยกระดาษทั้งหมด มาเป็นระบบดิจิตอล
	โดยระบบใหม่นั้น จะทำหน้าที่เป็นสื่อกลางใหม่ของการจองสถานที่ภายในสถาบัน ทำให้เกิดการลดการใช้กระดาษ ลดการใช้งานสถานที่โดยที่ไม่ได้เข้ามาใช้จริง (เช่นการยกเลิกการใช้งานสถานที่อย่างเร่งด่วน) และการจองอย่างเร่งด่วนนั้นเป็นไปอย่างสะดวกและแม่นยำมากขึ้น ไม่มีการจองซ้ำหรือจองคาบเกี่ยวเวลากัน

และระบบใหม่นั้น ล้อตามกฎเกณฑ์ของแต่ละคณะ และของสถาบัน ทำให้ระบบเดิมสามารถทำงานได้พร้อมกับระบบใหม่ได้หากมีเหตุฉุกเฉินที่จะต้องสลับเปลี่ยนระบบอย่างกระทันหัน ทำให้การทำงานกลับมาสู่ภาวะปกติได้
